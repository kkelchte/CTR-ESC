---
layout: main
title: Regels
description: Zo gaat het spel.
---

Control Escape is een collaboratief Escape Game waarbij alle spelers zelf voor een raadsel zorgen. 
De raadsels worden samengevoegd en doorheen geschud. De spelers moeten samen de raadsels kraken binnen de opgelegde tijd zonder de hulp van de bedenker te gebruiken. Maar dat wist je dus al.

Concreet komt het hier op neer:

Op 24/12/2017 16:30 start CTR-ESC des huizes familie Kelchtermans-Deketelaere. Met zessen krijgen ze ongeveer 60 minuten de tijd om alle zes de raadsels te kraken. Toewijding, focus en samenwerking zijn troef voor een gecontrolleerde escape.

Vanop een computer worden instructies gegeven. Deze instructues geven mee wie de bedenker van het eerst volgende raadsel is. Deze persoon mag gedurende zijn of haar raadsel niets zeggen. De persoon wordt met een blinddoek en koptelefoon op een vaste plaats in de ruimte gezet die zij of hij pas mag verlaten als de code is gekraakt. Pas als deze persoon is 'uitgeschakeld', verschijnt het raadsel op het scherm samen met de ruimte om het antwoord in te geven. Let erop dat het antwoord zonder extra spaties/verkeerde hoofdletters moet ingegeven worden alvorens kan verder gegaan naar het volgende level. In het volgende level zal dan eerst de maker moeten 'uitgeschakeld' worden alvorens het wachtwoord verschijnt.

De raadsels zouden ongeveer 10 minuten mogen duren om tijdig te kunnen eindigen. Wanneer er langer dan 7 minuten wordt gedaan over een raadsel, kan de bedenker de koptelefoon afzetten en meeluisteren met de stand van zaken. De bedenker kan tips geven maar mag hiervoor niet praten. Na 12 minuten valt de blinddoek ook weg. Het spreekverbod vervalt na 15 minuten.

De raadsels kunnen zeer ruim geinterpreteerd worden. Dit kan een zoektocht zijn, hindernis parcours, quiz-vraag, rekensom, ... . Misschien is een raadselketting een betere omschrijving. Er is steeds één hoofdoplossing of paswoord die ingegeven moet worden in om naar het volgende level te kunnen gaan. Daarnaast kan het zijn dat er bij een raadsel zijsporen zijn die kunnen leiden tot bonussen zoals extra tijd.

Hoe de raadsels eruit zien of ingekleed worden is volledig vrij aan de spelers die ze maken. Er is echter wel een pagina met instructies of hulpvragen die je als maker een heel eind vooruit kunnen helpen. Die instructies vind je [hier](./instructies.md).

Als al de zes levels of raadsels gekraakt zijn binnen de toegestane tijd ontvangen de spelers een geweldige beloning. Indien dit echter niet lukt ... dan .... dan euh... wel ja, eeuwige verdoemenis enzo.



