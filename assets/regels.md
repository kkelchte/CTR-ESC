---
layout: main
---

Dit las je al op de vorige pagina:
Control Escape is een collaboratief Escape Game waarbij alle spelers zelf voor een raadsel zorgen. 
De raadsels worden samengevoegd en doorheen geschud. De spelers moeten samen de raadsels kraken binnen de opgelegde tijd zonder de hulp van de bedenker van elk raadsel. Dit allemaal kort door de bocht.

Concreet komt het dus hier op neer:

Op 24/12/2017 16:30 start het spel. Met ons zessen hebben we 60 minuten de tijd om alle zes de raadsels te kraken. Focus en samenwerking zullen troef zijn. 

Vanop een computer worden instructies gegeven zoals wie de bedenker van het eerst volgende raadsel is. Deze persoon mag gedurende zijn of haar raadsel niet zeggen. De persoon wordt met een blinddoek en koptelefoon op een vaste plaats in de ruimte gezet die deze niet mag verlaten. Pas als deze persoon is 'uitgeschakeld', verschijnt het raadsel als tekst op het scherm samen met de ruimte om het antwoord in te geven. Let erop dat het antwoord zonder extra spaties/verkeerde hoofdletters moet ingegeven worden alvorens het volgende raadsel zich ontluikt.

De raadsels zouden ongeveer 10 minuten mogen duren, wanneer er langer dan 10 minuten wordt gedaan over een raadsel mag de bedenker de koptelefoon afzetten en meeluisteren met de stand van zaken. De bedenker kan tips geven maar mag hiervoor niet praten. Na 15 minuten valt de blinddoek ook weg. Het zwijgverbod valt weg na 20 minuten.

De raadsels kunnen zeer ruim geinterpreteerd worden. Dit kan een zoektocht zijn, hindernis parcours, quiz-vraag, rekensom, ... . Misschien is een raadselketting een betere omschrijving gezien het voor 5 personen niet gemakkelijk te kraken mag zijn in 10 minuten. Er is steeds één hoofdoplossing of paswoord die ingegeven moet worden in om verder te kunnen gaan naar het volgende level. Daarnaast kan het zijn dat zijsporen leiden tot antwoorden op extra vragen die bonussen kunnen geven zoals extra tijd.

Hoe de raadsels eruit zien of ingekleed worden is volledig vrij aan de spelers die ze maken. Er is echter wel een pagina met instructies of hulpvragen die je als maker een heel eind vooruit kunnen helpen. Die instructies vind je [hier](./assets/instructies.md).

Als al de zes levels of raadsels gekraakt zijn binnen de toegestane tijd heerst er een geweldige beloning. Indien dit echter niet lukt ... dan .... dan euh... wel ja, eeuwige verdoemenis enzo.



